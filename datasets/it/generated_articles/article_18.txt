
Article #18

Più cauto Gentiloni che però nota come la norma che consente al cda di restare in sella fino a giugno 2005 (cioè fino all'approvazione del bilancio 2004) «renderà il vertice aziendale ancora più instabile e aprirà una nuova stagione di controversie giuridiche».
Per i Comunisti italiani Sgobio parla di «patto tacito nella maggioranza con l'obiettivo di destrutturare l'azienda».
Ricorso alla Consulta
La Provincia ricorrerà alla Corte Costituzionale ritenendo lesivo delle competenze statutarie il decreto del ministero della Salute sui «requisiti che devono possedere le società scientifiche e le associazioni tecnico scientifiche delle professioni sanitarie».
La previsione ministeriale violerebbe la norma di attuazione che esclude lo svolgimento da parte dello Stato di funzioni amministrative nelle materie di competenza provinciale.
Due milioni all'Appa
Assegnati all'Agenzia provinciale per la protezione dell'ambiente gli stanziamenti a bilancio per il 2004 pari a 2.282.900 euro di cui 1.187.500 per spese correnti 398.000 per spese d'investimento e 696.600 per la realizzazione di interventi.
Università fondi all'Opera
Per le spese di funzionamento 2004 sono stati assegnati all'Opera universitaria di Trento 5.558.955 euro più altri 2.500.000 euro per spese di investimento.
Finanziata con 8.870.000 euro l'attività istituzionale di ricerca per il 2004 dell'Istituto agrario di S. Michele.